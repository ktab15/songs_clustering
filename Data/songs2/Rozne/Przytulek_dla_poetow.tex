%%
%% Author: bartek.rydz
%% 16.02.2019
%%
% Preamble
\tytul{Przytułek dla poetów}{}{}
\begin{text}
    Jest ponoć w niebie takie miejsce\\
    Z dala od sal wystawnych od bankietów\\
    W którym ma każdy cichy stolik\\
    Zwą je przytułkiem dla poetów

    Są tam anioły różne czarne białe\\
    Bez aureoli jednoskrzydłe\\
    Niektóre wierszem sławią życie\\
    Niektórym wiersze dawno zbrzydły

    \vin A wokół słońca kręci się ziemia\\
    \vin Na której człowiek próbuje popiół w diament zmieniać\\
    \vin Część pewnie po śmierci trafi na półki do marketu\\
    \vin Część ma rezerwację w przytułku dla poetów

    Za barem stoi dama karo\\
    W puchary złoty płyn nalewa\\
    Na scenie stoi gość z gitarą\\
    I o miłości pieśni śpiewa

    Że jest cierpliwa i łaskawa\\
    I że niczego nie zazdrości\\
    Błądzić w ciemnościach ludzka sprawa\\
    Tak obca sprawa tkwić w ciemnościach

    I ja też skoro jestem człowiek\\
    By z aniołami być pospołu\\
    To w tajemnicy przed złym światem\\
    Lepię swój diament zły z popiołu

    Bo mam nadzieję płochą skromną\\
    Że wśród łez śmiechu i rozpaczy\\
    Owy przytułek dla poetów\\
    Na własne oczy sam zobaczę
\end{text}
\begin{chord}

\end{chord}