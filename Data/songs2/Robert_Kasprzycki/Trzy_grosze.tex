%%
%% Author: bartek.rydz
%% 29.05.2018
%%
% Preamble
\tytul{Trzy grosze}{}{Robert Kasprzycki}
\begin{text}
    Gdy neon nocy nad przedmieściem się zapala\\
    A pies kulawy kończy obchód bocznych ulic\\
    Wychodzę w mrok z twarzyczką dziecka duszą drwala\\
    Pamiętaj o tym gdy kochankę w łóżku tulisz

    Idę w ciemności kiedy cichnie serce miasta\\
    Księżyc kołysze się ze strachu jak medalik\\
    Pod moją twarzą nagle inna twarz wyrasta\\
    Blada jak krótki błysk oksydowanej stali

    Żadnym kolczykiem ani zdobnym tatuażem\\
    Ciała nie znaczę mój tatuaż śpi pod skórą\\
    Lecz gdy mój cień pod latarniami się pokaże\\
    W ściśniętym gardle więźnie głos pijackim chórom

    Lecz nie wie tego żona ani mój spowiednik\\
    Co czuję rano gdy się kończy moja praca\\
    Bo dla mnie noc i dzień to słodki chleb powszedni\\
    Pamiętaj o tym gdy tramwajem nocnym wracasz

    Już teraz wiesz i nie dziw się kiedy przechodzień\\
    Przyspiesza kroku chociaż nikt go nie popędza\\
    I czemu czuje lepki strach kiedy mu co dzień\\
    Jawi się w snach łagodna twarz młodego księdza

    Gdy neon nocy nad przedmieściem się zapala\\
    A pies kulawy kończy obchód bocznych ulic\\
    Wychodzę w mrok z twarzyczką dziecka duszą drwala\\
    Pamiętaj o tym gdy kochankę w łóżku tulisz
\end{text}
\begin{chord}

\end{chord}