%%
%% Author: bartek.rydz
%% 28.05.2018
%%
% Preamble
\tytul{Ewangelia wg. Kefasa}{}{Robert Kasprzycki}
\begin{text}
    Mówią że Kefas znów zaczął pić\\
    może nie umrze przed Nowym Rokiem\\
    czarna siostrzyczka plecie swą nić\\
    lecz schody przed nim jeszcze wysokie\\
    Mówią że Kefas znów zaczął chlać\\
    Panna Kostucha jest z nim już w ciąży\\
    plotka przypełzła nie ma co łgać\\
    byłych poetów niepokój drąży

    Legendę prosto jak z decadance\\
    życie zmieniło w łzawą operę\\
    główny bohater jest już bez szans\\
    do końca filmu zostanie zerem\\
    Boże jak bardzo nam go dziś żal\\
    na wyrażenie brak nam wyrazów\\
    za jego zdrowie zacznijmy bal\\
    wypijmy toast wodą bez gazu

    Z mściwym współczuciem życzymy mu\\
    żeby się wreszcie jakoś odnalazł\\
    żeby nie zbłądził tam albo tu\\
    możemy wbić mu w rękę bretnala\\
    niech ukrzyżują go dobrych rad\\
    życzeń najszczerszych rzymskie legiony\\
    bo mimo wszystko to przecież brat\\
    chociaż po piórze i pogrążony

    Mówią że Kefas pić zaczął znów\\
    Zawsze miał mocną głowę do życia\\
    W życiu to ważne więc pacierz zmów\\
    Mój przyjacielu nic do ukrycia\\
    Nie ma przed nami więc rzeknę znów\\
    Niech żyje Kefas chociaż nie umarł\\
    Choć nam paruje z trzeźwiutkich głów\\
    Pycha i zazdrość zawiść i duma

    Legendę prosto jak z decadance\\
    Niesie jak lewe dziecko Rimbauda\\
    Kto tu powiedział że jest bez szans\\
    Każdy z nas przecież rękę mu poda\\
    Lecz niech nie zbliża się po nasz próg\\
    i niech za szczęściem gdzie indziej goni\\
    skoro opuścił go dobry Bóg\\
    wspieraj go słony Bożku Ironii
\end{text}
\begin{chord}

\end{chord}