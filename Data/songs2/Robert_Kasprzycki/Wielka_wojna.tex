%%
%% Author: bartek.rydz
%% 29.05.2018
%%
% Preamble
\tytul{Wielka wojna, małe słowa}{}{Robert Kasprzycki}
\begin{text}
    Po wielkiej wojnie na małe słowa\\
    szukamy nowych małżeńskich scen\\
    na których jeszcze można spróbować\\
    banalnej sztuki zasłon i zejść\\
    Po małej wojnie na wielkie gesty\\
    pod czystą kołdrą nieczystych snów\\
    małe rozkosze w cieniu pieleszy\\
    nad nami pokój niepokój znów

    Ty - choć nie winisz mnie roztargniona zbyt\\
    śnisz że zapodział się nasz małżeński kwit\\
    patrz na balkonie tam czyjeś brudy schną\\
    ty choć nie winisz mnie zawsze widzisz ją

    Po wilczej wojnie bezbronnych jeńców\\
    nikt już nie bierze bo nie ma ich\\
    dwie wrogie armie wiecznych odmieńców\\
    liczą na jeden skuteczny sztych\\
    bardziej znużeni niż pokonani\\
    z białym proporcem weselnych zdjęć\\
    straszą swych gości trochę zaspani\\
    zimna synowa rozsądny zięć

    Po wielkiej wojnie wielkie kłopoty\\
    lustro z wieszakiem zderzyło się\\
    na palcu krążek cokolwiek złoty\\
    w tej sytuacji pasuje źle\\
    tak połączeni wbrew Panu Bogu\\
    wbrew rozsądkowi i ludziom wbrew\\
    razem stajemy na pierwszym progu\\
    w locie zastyga bezgłośny śpiew
\end{text}
\begin{chord}

\end{chord}