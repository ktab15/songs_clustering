\tytul{Boję się w nocy szeptu ścian}
{sł. E. Marciniak, muz. A. Frąckowiak}
{Cisza jak ta}
\begin{text}
Boję się w nocy szeptu ścian\\
Szczerości - z lustrem sam na sam\\
Gdy myśli krążą tam gdzie chcą\\
Gdy jeszcze tobą pachnie dom

Boję się niedomkniętych drzwi\\
Dotyku ust, koloru krwi\\
Słów co nie znaczą tak, lub nie\\
I siebie… siebie boję się.

Boję się strachu co w nas tkwi\\
Z dzieciństwa snu, bo wciąż się śni\\
Chwil, w których czuje się jak widz:\\
Patrzę… i nie rozumiem nic.

Klucza do cudzych w oknie krat,\\
Świata z napisem „Oto świat”,\\
Ciszy tłukącej się po dnie\\
I siebie… siebie boję się.

I nawet jeśli wiem jak jest\\
Używam gestu bo to gest\\
W podłogę wbijam cienia ślad\\
Jak dziecko składam domek z kart.

Boję się strachu co w nas tkwi\\
Z dzieciństwa snu, bo wciąż się śni\\
Chwil, w których czuje się jak widz:\\
Patrzę… i nie rozumiem nic.

Nie wiem kim jestem… a kim nie…\\
To moja przestrzeń, tutaj tkwię\\
Bo mimo lat i mimo zmian…\\
Boję się w nocy szeptu ścian.
\end{text}
\begin{chord}
\end{chord}
