\tytul{W międzyczasie}{}{Na Bani}
\begin{text}
Dłuży się czas między chwilą a chwilą\\
I niby nic się w tym czasie nie zdarza\\
Lecz w międzyczasie dzieje się tyle\\
Więcej niż da się na czas zauważyć

Chwila swój ślad odciska w pamięci\\
A później tylko obrasta wspomnieniem\\
Choć stać zda się świat – jednak się kręci\\
Krajobraz obraca się i zmienia

Znów spoglądamy z góry dokoła\\
Choć czas na łeb w dół ucieka chwilami\\
Coraz trudniej górom podołać\\
Ale nie minie nas przemijanie | x2\\

My w ruchu lecz miejsca ciągle te same\\
A jednak rosną brody domostwom\\
Czapy strzech z wolna się w czas zapadają\\
Płowo połonin siwieją włosy

Co rok coraz bardziej garbią się góry\\
I coraz głębsze bruzdy na twarzach\\
Żłobione w drodze kolein sznury\\
Choć droga się wcale nieczęsto powtarza

Znów spoglądamy z góry dokoła\\
Choć czas na łeb w dół ucieka chwilami\\
Coraz trudniej górom podołać\\
Ale nie minie nas przemijanie | x2
\end{text}